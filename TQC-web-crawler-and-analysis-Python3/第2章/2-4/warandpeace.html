<!DOCTYPE HTML PUBLIC "-//W3C//DTD HTML 4.0 Transitional//EN">
<html>
<head>
	<meta http-equiv="content-type" content="text/html; charset=big5"/>
	<title></title>
	<meta name="generator" content="LibreOffice 5.2.6.2 (Windows)"/>
	<meta name="created" content="00:00:00"/>
	<meta name="changed" content="2018-07-16T22:21:07.035000000"/>
	<style type="text/css">
		h2.ctl { font-family: "Lucida Sans" }
	</style>
</head>
<body lang="zh-TW" dir="ltr">
<h1>西遊記</h1>
<h2 class="cjk">第一回 靈根育孕源流出 心性修持大道生</h2>
<div id="text" dir="ltr">
	<p><font face="Liberation Serif, serif"><span lang="en-US">&quot;</span></font>詩曰：<font color="#ff5555">混沌未分天地亂，茫茫渺渺無人見。</font></p>
	<p><font color="#ff5555">自從盤古破鴻濛，開闢從茲清濁辨。</font></p>
	<p><font color="#ff5555">覆載群生仰至仁，發明萬物皆成善。</font></p>
	<p><font color="#ff5555">欲知造化會元功，須看西遊釋厄傳。</font><font face="Liberation Serif, serif"><span lang="en-US">&quot;
	</span></font>
	</p>
	<p>蓋聞天地之數，有十二萬九千六百歲為一元。將一元分為十二會，乃子、丑、寅、卯、辰、巳、午、未、申、酉、戌、亥之十二支也。每會該一萬八百歲。且就一日而論：子時得陽氣，而丑則雞鳴；寅不通光，而卯則日出；辰時食後，而巳則挨排；日午天中，而未則西蹉；申時晡，而日落酉，戌黃昏，而入定亥。譬於大數，若到戌會之終，則天地昏曚而萬物否矣。再去五千四百歲，交亥會之初，則當黑暗，而兩間人物俱無矣，故曰混沌。又五千四百歲，亥會將終，貞下起元，近子之會，而復逐漸開明。<font color="#55ff55">邵康節</font>曰：「冬至子之半，天心無改移。一陽初動處，萬物未生時。」到此，天始有根。再五千四百歲，正當子會，輕清上騰，有日，有月，有星，有辰。日、月、星、辰，謂之四象。故曰，天開於子。又經五千四百歲，子會將終，近丑之會，而逐漸堅實。<font color="#55ff55">《易》曰：「大哉乾元！至哉坤元！萬物資生，乃順承天。」</font>至此，地始凝結。再五千四百歲，正當丑會，重濁下凝，有水，有火，有山，有石，有土。水、火、山、石、土，謂之五形。故曰，地闢於丑。又經五千四百歲，丑會終而寅會之初，發生萬物。曆曰：「天氣下降，地氣上升；天地交合，群物皆生。」至此，天清地爽，陰陽交合。再五千四百歲，正當寅會，生人，生獸，生禽，正謂天地人，三才定位。故曰，人生於寅。
		</p>
	<p>感盤古開闢，三皇治世，五帝定倫，世界之間，遂分為四大部洲：曰東勝神洲，曰西牛賀洲，曰南贍部洲，曰北俱蘆洲。這部書單表東勝神洲。海外有一國土，名曰傲來國。國近大海，海中有一座名山，喚為花果山。此山乃十洲之祖脈，三島之來龍，自開清濁而立，鴻濛判後而成。真個好山！有詞賦為證。賦曰：</p>
	<p><font face="Liberation Serif, serif"><span lang="en-US">&quot;</span></font><font color="#ff5555">勢鎮汪洋，威寧瑤海。勢鎮汪洋，潮湧銀山魚入穴；威寧瑤海，波翻雪浪蜃離淵。水火方隅高積上，東海之處聳崇巔。丹崖怪石，削壁奇峰。丹崖上，彩鳳雙鳴；削壁前，麒麟獨臥。峰頭時聽錦雞鳴，石窟每觀龍出入。林中有壽鹿仙狐，樹上有靈禽玄鶴。瑤草奇花不謝，青松翠柏長春。仙桃常結果，修竹每留雲。一條澗壑籐蘿密，四面原堤草色新。正是百川會處擎天柱，萬劫無移大地根。</font><font face="Liberation Serif, serif"><span lang="en-US">&quot;
	</span></font>
	</p>
	<p>那座山正當頂上，有一塊仙石。其石有三丈六尺五寸高，有二丈四尺圍圓。三丈六尺五寸高，按周天三百六十五度；二丈四尺圍圓，按政曆二十四氣。上有九竅八孔，按九宮八卦。四面更無樹木遮陰，左右倒有芝蘭相襯。蓋自開闢以來，每受天真地秀，日精月華，感之既久，遂有靈通之意。內育仙胞，一日迸裂，產一石卵，似圓毬樣大。因見風，化作一個石猴，五官俱備，四肢皆全。便就學爬學走，拜了四方。目運兩道金光，射沖斗府。驚動高天上聖大慈仁者玉皇大天尊玄穹高上帝，駕座金闕雲宮靈霄寶殿，聚集仙卿，見有金光燄燄，即命千里眼、順風耳開南天門觀看。二將果奉旨出門外，看的真，聽的明。須臾回報道：「臣奉旨觀聽金光之處，乃東勝神洲海東傲來小國之界，有一座<font color="#55ff55">花果山</font>，山上有一仙石，石產一卵，見風化一石猴，在那裡拜四方，眼運金光，射沖斗府。如今服餌水食，金光將潛息矣。」玉帝垂賜恩慈曰：「下方之物，乃天地精華所生，不足為異。」</p>
	<p><br/>
<br/>

	</p>
	<p>那猴在山中，卻會行走跳躍，食草木，飲澗泉，採山花，覓樹果；與狼蟲為伴，虎豹為群，獐鹿為友，獼猿為親；夜宿石崖之下，朝遊峰洞之中。真是：「<font color="#ff5555">山中無甲子，寒盡不知年。</font>」</p>
	<p><br/>
<br/>

	</p>
</div>
</body>
</html>